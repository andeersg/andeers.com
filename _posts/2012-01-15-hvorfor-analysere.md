---
title: Hvorfor analysere?
author: Anders
excerpt: Ved å bruke Google Analytics kan man lære mye om de besøkende og målgruppen sin.
layout: post
permalink: /hvorfor-analysere/
pvc_views:
  - 420
categories:
  - School
tags:
  - Google Analytics
  - Social Media
---
**Det er enkelt å legge inn Google Analytics eller andre analyseverktøy og det er enkelt å se på tallene etterhvert som besøkende ankommer. Men hva skal man egentlig med dataene man samler inn?**

**Hva kan være nyttig informasjon?**

La oss si man har en nettside med endel artikler om bedriften sin, forskjellige produkter, nyheter og kanskje en blogg. Det vil jeg kalle en ganske fyldig nettside. Men som eier av nettsiden kan det være vanskelig å vite hvordan de besøkende ankommer siden. Det er mange måter en person kan finne siden på, foreksempel:

  * Søker etter produktene
  * Er en ivrig bloggleser
  * Søker på firmanavnet
  * Kommer fra Facebook (firmaside f.eks)

Uten analysedata vet man veldig lite om dette, og det er nesten umulig å finne det ut.

Begynner man å se mer på dataene man får ut av Google Analytics kan man finne ut hvilke sider brukerne først ankommer og hvor de kommer fra. Med Analytics kan man se hva slags enhet brukerne sitter på, om det er veldig mange mobil/tablet-brukere og hvor i verden de besøkende er fra.

Her kommer et eksempel på data man kan få ut fra Analytics:

  * 40% av de besøkende bruker tablets(iPad, Galaxy Tab&#8230;)
  * De besøkende kommer stort sett fra Norge(55%) og England(30%)
  * De fleste besøkende kommer til nettstedet fra søkemotor og kommer til produktsidene.

**Hva kan man så få ut av denne informasjonen?**

Siden en så stor andel av de besøkende bruker tablets må man begynne å vurdere om man skal modifisere nettstedet og gjøre nettsiden mer touchvennlig om den ikke er det. Siden en forholdsvis stor andel besøkende kommer fra England kan det kanskje være lurt å lage en engelsk variant av nettsidene, og iallefall av produktsidene siden det er disse folk besøker.

Ved å bruke analyseinformasjonen på denne måten kan man oppdage at enkelte forandringer kan gjøre opplevelsen bedre for brukerne, få flere besøkende og finne ut hva besøkende liker ved nettstedet ditt.