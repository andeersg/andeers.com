---
title: Hva er en strategi?
author: Anders
layout: post
permalink: /hva-er-en-strategi/
pvc_views:
  - 258
categories:
  - School
tags:
  - facebook
  - hist
  - itfag
  - strategi
  - Twitter
---
<p style="text-align: center;">
  <img class="   aligncenter" title="SocialMediaCloud" src="http://farm6.static.flickr.com/5091/5440728466_149c85e39c_z.jpg" alt="" width="518" height="351" />
</p>

**Hvordan skal man lage en strategi for bruk av sosiale medier, og trenger man en strategi for sosiale medier?**

**Situasjonen i dag**

De fleste er å finne på forskjellige sosiale nettverk nå, bare i Norge har facebook over [2,4 millioner medlemmer][1]. Dermed sier det seg selv at man når ut til veldig mange om man har en profil på et (eller flere) sosiale nettverk. Mange bedrifter har opprettet side på facebook, opprettet twitter-konto og opprettet blogg allerede, og man ser flere og flere komme etter.

Hva skal man så gjøre da? Opprette en facebook-side, gi ansvaret til en ansatt og la han styre siden? **NEI. **Skal man etablere seg på sosiale nettverk er det viktig at man har en plan. Man må sette seg mål man vil oppnå, hvem som skal delta, sette retningslinjer for hva som skal deles og hva man vil oppnå.

**Hva er det man egentlig vil?**

Hvorfor skal man etablere seg på sosiale nettverk? Hva vil man oppnå? Hvordan vet vi  at vi har oppnådd det? Sånne spørsmål kan man finne 100 av om man bare tenker seg godt om. Og det er kanskje lurt, for hva skal man egentlig med en bedriftsblogg? Har bedriften i det hele tatt tenkt på det?

Jeg tror at det er veldig lurt å sette ned konkrete planer, mål og fremgangsmåter i starten. For eksempel kan dette være en fremgangsmåte i starten:

  * Det skal skrives ca to innlegg hver uke den første måneden.
  * De ansatte i avdeling-X skal skrive disse.
  * Etter en måned undersøker vi trafikken, hva leserne syns og hvilke grupper som leser bloggen.

Jeg tror at det er viktig å sette seg både kortsiktige og langsiktige mål for hva man vil oppnå. Et kortsiktig mål kan f.eks være at iløpet av første måneden skal facebook-siden få 100 &#8220;likes&#8221;. Langsiktige mål kan være å få økt trafikken på hjemmesiden til bedriften med x antall prosent, selge mer, kutte ned på reklamekostnader eller lignende. Jeg tror det er viktig at målene man setter seg faktisk kan måles.

**Langsiktig**

En ting som er veldig **viktig** er at man ikke &#8220;glemmer&#8221; de sosiale nettverkene. Det er lite som gir meg et dårligere inntrykk enn en firmaside på facebook der man ser veldig tydelig at bedriften var aktive i tre uker etter de lanserte siden, for så å glemme siden helt.

Skal man være tilstede på sosiale nettverk må dette inkluderes i rutinene til bedriften, sånn at det ikke glemmes vekk. Om man ikke tror man klarer å holde de sosiale profilene aktive er det bedre å ikke begynne.

Til slutt vil jeg si at det viktigste er å tenke nøye gjennom hva man vil oppnå.

Hva syns **du** om bedriftsblogger?

 [1]: http://avis.dn.no/artikler/avis/article398249.ece "Dagens Næringsliv"