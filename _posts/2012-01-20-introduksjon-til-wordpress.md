---
title: Introduksjon til WordPress
author: Anders
excerpt: WordPress er en plattform med mange muligheter. Her er en presentasjon av mulighetene og alternativene.
layout: post
permalink: /introduksjon-til-wordpress/
pvc_views:
  - 887
categories:
  - WordPress
tags:
  - introduksjon
  - Wordpress
---
**WordPress har blitt et av de mest brukte cms og bloggverktøyene på internett. Det brukes av alt fra små personlige blogger, til store sider som [Spotify.com][1]. WordPress er derfor et veldig bra alternativ om man vil starte sin egen blogg eller personlige nettside. I denne artikkelen går jeg gjennom de forskjellige alternativene og hva forskjellen mellom de er.**

[<img class="aligncenter size-full wp-image-567" title="bloggWP" src="/wp-content/uploads/2012/01/bloggWP1.png" alt="Wordpress org og com" width="570" height="304" />][2]

**Hvordan komme i gang?**

Det er veldig enkelt å komme i gang med WordPress. Man har i utgangspunktet **to **muligheter:

  1. [WordPress.com][3] (WP.com)
  2. [WordPress.org][4] (WP.org)

Hvilken versjon man velger kommer helt an på tekniske ferdigheter, økonomi og hva man vil gjøre. Her kommer en gjennomgang av de to alternativene.

<!--more-->

**WordPress.com**

WP.com er den aller enkleste måten å komme i gang med WordPress på. På WP.com registrer man seg og får tildelt sin egen blogg på **bloggnavn**.wordpress.com. Denne varianten er veldig enkel og det tar noen minutter å registrere seg og få bloggen tilgjengelig. Den største fordelen med WP.com er at man har muligheten til å få support om man skulle oppleve problemer. WP.com har også flere nyttige funksjoner innebygd som ikke finnes i WP.org-utgaven, blandt annet statistikk og facebook/twitter-innlogging for kommentarsystemet.

Samtidig som WP.com har endel funksjonalitet WP.org ikke har, mangler også WP.com endel funksjonalitet og muligheter WP.org har. WP.com mangler muligheten til å:

  * Legge inn egne temaer (themes).
  * Installere plugins.
  * Bruke verktøy som krever tilgang til kildekoden, f.eks Google Analytics<link>.

Selv om man ikke kan legge inn egne themes så har WP.com mange themes tilgjengelig, slik at man kan få en blogg med et personlig preg.

**WordPress.org**

Alternativet til WP.com er WP.org. Her laster man ned WordPress-filene også må man laste de opp på et eget webhotell. Å gjøre dette krever litt mer teknisk innsikt enn å registrere seg på WP.com, men de fleste vil klare det med litt hjelp.

Å bruke dette alternativet krever at man har et eget domene (nettadresse) og et webhotell man kan lagre filene på. Dette koster som regel penger så om man kun er ute etter å komme i gang med blogging er WP.com et enklere og raskere alternativ. De største fordelene med denne løsningen er:

  * Total kontroll over nettstedet ditt.
  * Mulighet for å legge inn egne temaer (themes).
  * Mulighet for å legge inn plugins, noe som kan gi mye fancy funksjonalitet.
  * Mulighet til å bruke verktøy som [Google Analytics][5].
  * Du får &#8220;dittdomene.com&#8221; istedet for &#8220;dittdomene.wordpress.com&#8221;

Legger du inn WordPress på ditt eget domene er du mye friere enn du er med WP.com. Du kan modifisere på kjernefilene til WordPress om du føler for det, og du kan skreddersy din egen blogg om du har kunnskaper innen html, css og php.

Oppstår det problemer har du ikke de samme support-mulighetene som du har med en blogg hos WP.com. Det finnes mange nettsteder med folk som hjelper hverandre, men du er aldri sikret svar eller en løsning.

**Hva skal man velge?**

Hvilken løsning man ender opp med kommer veldig an på hva man har planer om tror jeg. Er du en web-utvikler vil du helt sikkert ha muligheten til å lage egne tema, utvikle plugins eller gjøre andre ting på nettstedet. Jeg personlig syns det ser mye mer proft ut med en nettadresse som ikke har &#8220;wordpress.com&#8221; i seg.

Er du kun ute etter å blogge og ikke er opptatt av tekniske ting har du kanskje ikke like stor nytte av wordpress på eget domene.

**Andre ressurser**

  * [Getting started with WordPress][6]
  * [WordPress Features][7]

*Dette er ment som en kort introduksjon av de alternativene som finnes. Skulle du ha flere spørsmål må du bare legge igjen en kommentar.*

 [1]: http://spotify.com
 [2]: /wp-content/uploads/2012/01/bloggWP1.png
 [3]: http://wordpress.com/ "WordPress.com"
 [4]: http://wordpress.org/ "WordPress.org"
 [5]: http://www.google.com/analytics/ "Google Analytics"
 [6]: http://codex.wordpress.org/Getting_Started_with_WordPress "Getting started with WordPress"
 [7]: http://en.wordpress.com/features/ "WordPress Features"