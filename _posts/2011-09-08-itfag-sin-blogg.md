---
title: 'Itfag sin blogg &#8211; Liten analyse'
author: Anders
layout: post
permalink: /itfag-sin-blogg/
dsq_thread_id:
  - 
pvc_views:
  - 483
categories:
  - School
---
**[<img class="alignright size-thumbnail wp-image-186" title="itfagBlogg" src="http://andeers.com/wordpress/wp-content/uploads/2011/09/itfagBlogg-150x150.png" alt="itfagBlogg" width="150" height="150" />][1]Itfag er en blogg skrevet av lærere ved HiST. På bloggen deler de informasjon om fag de kjører, tips og triks innen teknologi og annen nyttig informasjon for it-studenter og andre interesserte.**

Itfag-bloggen ble startet opp i Juni 2010, og har siden da vært en aktiv blogg med flere bidragsytere. Det er hovedsaklig lærere og ansatte ved Aitel som er forfattere. Bloggen inneholder mange artikler om fag man kan velge, erfaringer og oppgaver fra fagene, teknologi-tips og anbefalinger av programmer, metoder og operativsystem.

Denne bloggen henvender seg mot studenter, folk i jobb som tenker å utvide kunnskapen sin, lærere og andre med interesse for nettbasert læring, teknologi og utdanning. Jeg kan tenke meg den har tre hovedfunksjoner:

  1. **Reklamere** for Itfag
  2. Gi **informasjon** til studenter
  3. Dele nyttige **tips og triks** med andre

I [blogginnlegget][2] som omhandler webinaret om metoden &#8220;Getting Things Done&#8221; ser man at det er hovedsaklig lærere og andre folk som driver med læring som har kommentert. I [blogginnlegget][3] om jenter og ingeniørstudier er det derimot flere studenter som har svart. Hvem som kommenterer kommer veldig an på hva innlegget handler om, noe som er ganske naturlig da forskjellige målgrupper interesserer seg for forskjellige ting.

**Kommentarer** gir leserne en mulighet til å gi tilbakemeldinger til bloggeren. Lesere kan være med å diskutere innholdet i innlegget, de kan si sin mening om saken og det er en fin plass for diskusjon rundt temaer. Itfag er veldig gode til å ikke glemme innleggene sine etter at de er publisert, de følger hele tiden opp kommentarer som kommer og svarer leserne. I disse to eksemplene over ser man at forfatterne av innleggene er flinke til å følge opp og svare på kommentarer.

Bloggen bruker [WordPress][4] som bloggplatform, en gratis løsning som blir brukt av veldig mange bloggere. Den enkleste måten å sjekke hva slags plattform en blogg bruker er ofte å sjekke hva som står skrevet i footeren (Nederste delen av nettsiden). På Itfag ser man wordpress-logoen helt ned til venstre. Om man ikke finner noen kjennetegn åpenlyst kan man ta en titt på kildekoden.

I kildekoden kan man lete etter denne linjen: **<meta name=&#8221;generator&#8221; content=&#8221;WordPress 3.0.1&#8243; />**. Den skal ligge i head-seksjonen om det er en WordPress-blogg. Et annet kjennetegn på at det er WordPress er at mange linker inneholder mapper som begynner på wp, f.eks **wp-content**.

Grunnen til at de har valgt WordPress er nok at det er en av de beste plattformene for blogging nå. Veldig mange store firmaer har blogger drevet av WordPress, og det er jo et tegn på at det fungerer veldig godt. WordPress har også veldig god funksjonalitet og masse funksjoner som gjør blogging enkelt. Blant annet kan flere brukere være knyttet til samme blogg, det er lett å plassere bilder i innlegg og det er lett å administrere alle innlegg, kommentarer og sider.

Når jeg ser på valget av tema til bloggen syns jeg de heller skulle lagd et eget tema. De heter Itfag og jeg vil tro de har kunnskapen til å designe et tema som er unikt for dem. Personlig syns jeg det er mye mer interessant når jeg kommer inn på en blogg og ser noe unikt ( Fullt klar over at jeg ikke har laget temaet jeg bruker heller ). Iallefall syns jeg de kunne byttet ut faviconet med et mer unikt og gjenkjennelig. Bortsett fra dette har de absolutt valgt et [tema][5] med god funksjonalitet, funksjonen som lar meg redusere alle innleggene på fremsiden til bare overskrifter er veldig kjekk når man leter etter innlegg.

Jeg syns bloggen er en viktig ressurs for Itfag. De selger nettbaserte fag og bloggen er en smart måte å reklamere på. Interesserte personer kan gå inn og lese mer om fagene de har lyst til å ta, kommentere og dermed sitte igjen med et veldig godt inntrykk.

Siden du har kommet ned hit betyr det at du nå har lest deg gjennom mine tanker rundt [blogg.itfag.hist.no][6]. Grunnen til at jeg har skrevet dette er fordi jeg tar et fag som heter [Sosiale Medier][7] hos Itfag, og dette har vært en del av den første øvinga. Den første øvinga kan du lese [her][8] om du er interessert.

Har du synspunkter rundt det jeg har skrevet? Sleng gjerne igjen en kommentar.

Anders Grendstadbakk

 [1]: http://thisisanders.com/wp-content/uploads/2011/09/itfagBlogg.png
 [2]: http://blogg.itfag.hist.no/2011/08/25/i-dag-har-jeg-ikke-gjort-noen-ting/ "Webinar om GTD"
 [3]: http://blogg.itfag.hist.no/2011/08/08/det-ma-v%C3%A6re-lov-a-kose-seg/ "Jenter og ingeniørstudier"
 [4]: http://www.wordpress.org "Wordpress.org"
 [5]: http://wordpress.org/extend/themes/jq "JQ"
 [6]: http://blogg.itfag.hist.no "Itfag"
 [7]: http://itfag.hist.no/public/fag/enkeltFag.jsp?fagkode=LN203D "Sosiale Medier"
 [8]: http://aitel.hist.no/fag/sos/sos-oving1.pdf "Øving 1"