---
title: Komme i gang med Twitter
author: Anders
layout: post
permalink: /komme-i-gang-med-twitter/
pvc_views:
  - 150
categories:
  - School
tags:
  - facebook
  - skole
  - Social Media
  - Twitter
---
**Twitter ble lansert i 2006 og er en mikrobloggingtjeneste som lar brukere legge ut oppdateringer på maks 140 tegn. Selv om det er enkelt å komme i gang med mikrobloggingen kan twitter være uoversiktlig og litt vanskelig å sette seg inn i. Twitter har i overkant av [200 millioner brukere][1] og det kan være ganske overveldende om man akkurat har logget inn for første gang. For det skjer ikke en verdens ting før man begynner å &#8220;følge&#8221; andre.**

## 1. Hva gjør man så på Twitter?

Når man følger andre vil det de legger ut dukke opp i din nyhetstrøm. Etterhvert som andre begynner å følge deg vil det du skriver også dukke opp i deres nyhetstrøm. Hele Twitter handler egentlig om nyhetstrømmen og det er hovedsaklig det Twitter er. Når andre legger ut et innlegg har du muligheten til markere innlegget som en favoritt, &#8220;retweete&#8221; eller svare på innlegget.

Å merke et innlegg som en **favoritt** betyr bare at innlegget lagres i en egen liste på profilen din, sånn at du får tak i innlegget senere. Jeg bruker stort sett funksjonen til å lagre innlegg med nyttige linker eller annet nyttig innhold når jeg har dårlig tid. Det er ikke alltid jeg rekker å gå inn på linken, sjekke innholdet og lagre bokmerke.

**Retweet** betyr enkelt å greit at du tar innlegget til noen andre og legger det ut på din egen nyhetstrøm. For alle andre vil det vises at du retweeter innlegget til den andre personen. Retweeting brukes til å videreformidle morsomme eller nyttige innlegg.

**Reply** betyr jo rett oversatt &#8220;svar&#8221;, men i twitter-sammenheng betyr det faktisk å legge ut et eget innlegg hvor personen du svarer er tagget. Det vil si at svaret du gir vil være synlig for alle.

<p style="text-align: center;">
  <a href="http://thisisanders.com/wp-content/uploads/2011/10/androidTwitter.jpg"><img class="aligncenter size-full wp-image-322" title="Twitter for Android" src="http://thisisanders.com/wp-content/uploads/2011/10/androidTwitter.jpg" alt="Twitter" width="500" height="333" /></a>
</p>

## 2. Noen spennende personer å følge

<!--more-->

Som tidligere sagt er ikke Twitter noe morsomt om man ikke følger noen. Siden jeg tar et fag som heter &#8220;Sosiale Medier&#8221; vil det være mest interessant å følge personer med interesse for sosiale medier.

  * [Thomas Moen][2]
  * [Hans Petter N-Hansen][3]
  * [Cecilie Staude][4]
  * [Henriette Hedløv][5]
  * [Øyvind Solstad][6]

Dette er fem personer som er anbefalt å følge  i denne øvinga. Flere av de dukker opp ved et søk på &#8220;sosialemedier&#8221; og ser man på beskrivelsen deres ser man at alle sammen jobber / interesserer seg for sosiale medier.

Siden jeg hadde et fag i fjor som også omhandlet bruk av Twitter litt, har faktisk fulgt hele gjengen en god stund nå. Og kan absolutt bekrefte at de skriver veldig mange gode innlegg om sosiale medier og teknologi. Så jeg kan anbefale andre å følge disse også.

## 3. Hvorfor bruke Twitter?

Jeg husker ikke helt hvorfor jeg opprettet en konto på twitter, men jeg kan tenke meg det var av nysgjerrighet. Nå har det blitt en naturlig del av min dag. På samme vis som jeg sjekker facebook sjekker jeg også twitter. Men twitter er absolutt hva du gjør det til. Følger du tre-fire kjedelige personer får du heller ikke noen god opplevelse. Følger du derimot folk og bedrifter som jobber med ting du interesserer deg for, vil twitter bli mye mer spennende.

Start med å finne noen personer som har de interessene / fag-feltene du interesserer deg for, sjekk så hvem disse følger. På den måten kan du finne veldig mange interessante personer.

## 4. Litt om meg!

Som du kanskje har sett på høyresiden her, så har jeg også Twitter. Om du vil følge meg er brukernavnet mitt [@andeersg][7]. Jeg twittrer ikke så ekstremt mye, men prøver da å dele nyttige ting når jeg finner noe. Og blir alltid glad for å oppdage nye og spennende mennesker.

**Hva er ditt inntrykk av Twitter?**

 [1]: http://socialtimes.com/200-million-twitter-accounts-but-how-many-are-active_b36952 "200 millioner brukere"
 [2]: http://twitter.com/thomasmoen "Thomas Moen"
 [3]: http://twitter.com/hpnhansen "Hans Petter N-Hansen"
 [4]: http://twitter.com/ceciliestaude "Cecilie Staude"
 [5]: http://twitter.com/henriettehedlov "Henriette Hedløv"
 [6]: http://twitter.com/osol "Øyvind Solstad"
 [7]: http://twitter.com/andeersg "Anders Grendstadbakk"