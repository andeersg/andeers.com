---
title: Nyttige Google Analytics widgets
author: Anders
layout: post
permalink: /nyttige-google-analytics-widgets/
categories:
  - Development
tags:
  - Google Analytics
---
Google Analytics kommer med veldig gode widgets som standard, men man kan sette opp egne widgets som kan gi enda fyldigere informasjon om de besøkende. I dette blogginnlegget har jeg tenkt å dele noen jeg bruker.

For å lage egne widgets til Google Analytics må man trykke på fanen Startside (Home på engelsk) også trykke på &#8220;Ny oversikt&#8221; i venstremenyen. I vinduet som dukker opp velger du &#8220;Tomt lerret&#8221;, gir det et navn og trykker &#8220;Opprett oversiktspanel&#8221;.

<img class="aligncenter size-large wp-image-740" title="google-analytics-new" src="/wp-content/uploads/2012/11/google-analytics-new1.png" alt="Nytt lerret - Google Analytics" width="570" height="174" />

Om du valgte &#8220;Tomt lerret&#8221; vil du automatisk få opp vinduet for å legge til en ny modul på siden.<!--more-->

## Oversikt over mobilbesøkende

For å lage en pen oversikt over mobil-besøkende på siden din gjør du følgende:

  1. Velg &#8220;Tabell&#8221;.
  2. For første kolonne velger du &#8220;Mobil (innebefattet nettbrett)&#8221;.
  3. I andre kolonne velger du &#8220;Besøk&#8221; eller &#8220;Unike besøkende&#8221;.
  4. Du kan legge til en tredje kolonne med foreksempel &#8220;Sidevisninger&#8221;.
  5. Videre velger du hvor mange resultater du vil vise.
  6. Til slutt er det bare å sette en tittel og lagre.

I punkt 3 og 4 kan du velge andre kriterier etter hva du ønsker å se, unike besøkende er viktigere enn sidevisninger. Du får mer ut av å vite at det har vært 30 personer innom siden din, enn at en person har oppdatert siden din 365 ganger på mobil.

## Oversikt over skjermoppløsninger

Å vite hvilke skjermoppløsninger dine besøkende bruker kan være nyttig for utviklingen av siden din. Har du en small side og veldig mange besøkende med store skjermer kan det være lurt å utnytte plassen du har tilgjengelig.

  1. Velg &#8220;Tabell&#8221; her også.
  2. Velg &#8220;Skjermoppløsning&#8221; i første kolonne.
  3. Velg &#8220;Unike besøkende&#8221; i andre kolonne.
  4. Velg hvor mange resultater som skal vises.
  5. Sett en tittel og lagre.

[For fyldigere informasjon om Google Analytics kan du lese her.][1]

Dette var to av mine widgets som jeg bruker i mitt oppsett. Har du noen andre kjekke widgets i Google Analytics må du gjerne dele dem i kommentarfeltet.

 [1]: http://www.google.com/analytics/learn/setupchecklist.html "Google Analytics Setup"