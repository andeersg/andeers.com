---
title: Julefreden senker seg
author: Anders
layout: post
permalink: /julefreden-senker-seg/
pvc_views:
  - 155
categories:
  - Blogging
---
**Eksamen er ferdig, leiligheten er ryddet og ordnet til jul, jeg er hjemme i Surnadal,  treet er pynta og det har blitt julaften. **

Endelig er det skikkelig juleferie (jeg har forsåvidt en øving som skal inn og en rapport som skal leveres i Januar), men **nå** er det juleferie en stund.

<p style="text-align: center;">
  <img class="aligncenter" title="https://www.flickr.com/photos/realityfanclub/4206605399/" alt="Snow in forest" src="https://farm3.staticflickr.com/2801/4206605399_148975cc3e.jpg" width="500" height="333" />
</p>

Etter et langt semester med mange innleveringer, rapporter og øvinger er det godt å endelig komme hjem og kunne slappe av litt. Ikke ha skole å tenke på hele tiden, men bare slappe av sammen med familie. Nå skal jeg nyte ferien så lenge jeg kan før det blir skole igjen i Januar. I semesteret som har gått har jeg hatt mange forskjellige fag:

  * Endringsledelse
  * Formidlingsteknikk
  * Prosjektledelse av store IT-prosjekter
  * It, miljø og samfunn
  * Sosiale Medier
  * Webprogrammering i PHP

Av disse fagene er det definitivt PHP og Sosiale medier som har vært de mest spennende. Har virkelig fått sansen for PHP og har begynt å lage et lite system for administrering av timer i prosjekt. Hovedsaklig for læringens del, men kanskje kan jeg bruke det til noe fornuftig også. Jeg var også innom biblioteket og lånte meg en bok om PHP som jeg har tenkt å se på om jeg får tid.

Sosiale medier er et veldig spennende tema, det er så veldig mange muligheter der. Twitter har vist seg å bli en plass jeg tilbringer mer tid enn Facebook i det siste. Ved å følge mange spennende personer får jeg mye interessant lesestoff og spennende synspunkter på ting.

Blogging for min egen del har også blitt mye mer interessant etter hvert som jeg har lært mer om sosiale medier. Jeg har blitt mer bevist på markedsføring av meg selv og har blitt mye mer bevist på hvordan jeg opptrer på nett.

**2012**

****2012 blir et spennende år (ikke minst for å se om Mayaene får rett :P), men også fordi jeg mest sannsynlig skal ende opp i en jobb i løpet av året. I Mai er planen å være ferdig med en bachelor i IT-støttet bedriftsutvikling.

Vårsemesteret har jeg også planer om å ta Html5 som et bonusfag, har fått det inntrykket at man ikke kan drive med webutvikling uten å kunne html5 nå.

Sånn utenom skole har jeg planer om å fortsette å bruke php og utvikle nettsider, sette meg enda mer inn i WordPress, trene og være snill og grei.