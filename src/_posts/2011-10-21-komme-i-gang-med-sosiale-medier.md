---
title: Komme i gang med Sosiale Medier
author: Anders
layout: post
permalink: /komme-i-gang-med-sosiale-medier/
pvc_views:
  - 675
categories:
  - School
tags:
  - facebook
  - Social Media
  - strategi
  - Twitter
---
Har **du** en bedrift? Har du planer om å ta i bruk sosiale medier for bedriften din? Om svaret på begge spørsmålene er ja er dette blogginnlegget for deg.

**1. Planlegging**

Før man registrer seg på Facebook og Twitter er det veldig **viktig **å tenke på:

  * Hva vil du oppnå? (få flere kunder, skape dialog med kunder, reklamere.)
  * Hvordan skal du gå frem? (Hva skal skrives, hvem skriver, hvor ofte?)
  * Hvordan skal du behandle negativ kritikk eller dårlig omtale?
  * Hvordan kan du måle at du lykkes?
  * Hvilke nettverk skal du starte med? (Bare Facebook?)
  * Hva slags **regler** og **retningslinjer** har nettverkene?

Når du har tenkt gjennom og svart på alle spørsmålene her er det lurt å utarbeide en strategi for sosiale medier. Med en strategi har du full oversikt over planene for sosiale medier, noe som gir ansatte en enkel måte å sette seg inn i strategien på.<figure id="attachment_365" style="width: 558px;" class="wp-caption aligncenter">

[<img class="size-large wp-image-365 " title="Strategy" src="/wp-content/uploads/2011/10/strategy-672x372.jpg" alt="Sjakk - Strategi" width="558" height="320" />][1]<figcaption class="wp-caption-text">Det er veldig viktig å ha en strategi</figcaption></figure> 

**2. Etablering**

Når du har tenkt gjennom punktene i steg en og laget en strategi er det neste steget å registrere seg på et (eller flere) nettverk. Før du faktisk registrerer deg vil jeg anbefale at du bruker litt tid på å **sette deg inn i funksjoner** og sånn slik at du alt klart for deg. Når du registrer deg er det viktig at du har tenkt på et ordentlig navn på profilen. På en Facebookside lønner det seg å ha fullt firmanavn som tittel på siden og en forkortet versjon av navnet som &#8220;shortname&#8221; (facebook.com/shortname). På Twitter lønner det seg å angi et kort navn som brukernavn, også kan man ha det fulle navnet på firmaet som navn.

<!--more-->

Når du har registrert siden og fått logget deg inn, er det bare å legge inn logo, beskrivelse og annen informasjon med en gang. Jo kjappere informasjonen ligger der, jo bedre ser det ut for besøkende. Skriv også et åpningsinnlegg sånn at besøkende ser at det faktisk skjer noe.

**3. Når man har kommet i gang**

Når man har hatt Facebooksiden og/eller Twitter-kontoen en stund ser du hvordan det har gått i starten. Går det greit å publisere innlegg med jevne mellomrom? Får du respons? Det er viktig at du ser på utviklingen til siden din og vurderer hvordan det går.

Om du ikke får noen tilhengere er det noe galt, kanskje finner ikke folk siden din eller så vet de ikke at den eksisterer. For å sjekke sånt, få venner og bekjente til å søke etter firmasiden din. De kan fortelle deg om de finner den lett eller ikke. Gjerne få venner og bekjente til å like siden din også, for når de liker den vil alle vennene deres få informasjon om siden også. Slik kan informasjon på Facebook spre seg veldig kjapt.

**4. Ansvarsforhold**

Når du legger ut informasjon på Facebook fra din bedrift så må du tenke på at kanskje ikke alle ansatte ønsker å være med på bilder eller få mye informasjon lagt ut. Om andre ansatte også bruker kontoen må de tenke på at de skriver på vegne av bedriften og ikke seg selv, deres meninger vil tolkes til at det er bedriftens meninger. Det er også viktig at man ikke legger ut konfidensiell informasjon fra firmaet.

**5. Har du lykkes?**

Det er et veldig vanskelig spørsmål. Det er vanskelig å måle effekten av sosiale medier, men du kan sjekke om folk har fått et bedre inntrykk av firmaet ditt, om du har fått flere kunder, kritikk på ting du ikke var klar over eller ting du virkelig er god på. For å kunne måle effekten av sosiale medier må du nesten sette deg mål selv også vurdere mot disse.

**6. Noen ting å passe seg for**

Det finnes flere bedrifter som har brent seg på Facebook fordi de ikke satte seg inn i reglene før de satte i gang. De feilene som mange bedrifter gjør er:

  * Ikke opprette en side, men en vanlig person-profil (Mot Facebooks reglement).
  * Opprette konkurranser som baserer seg på at folk skal &#8220;like&#8221; noe (Mot Facebooks reglement).
  * Opprette en firmagruppe istedet for side (Ikke ulovlig, men ser ikke like bra ut).
  * Legge ut innhold som bryter mot Facebooks retningslinjer (Så klart ulovlig).

Bryter man retningslinjene eller reglene risikerer man at kontoen blir slettet. Kontoen i seg selv er det ikke så farlig med, man kan alltids opprette en ny konto. Det er tilhengerne og innleggene som er viktige, har du opparbeidet deg 15.000 tilhengere er det veldig surt å måtte opprette en ny konto med 0 tilhengere. Det kan være veldig vanskelig å samle så mange en gang til.

Til slutt vil jeg si at det er viktig å **ikke** tenke at Sosiale medier skal være et mål for bedriften, sosiale medier må heller ses på som et **verktøy** for å oppnå andre mål.

*Noe annet bedrifter på Facebook/Twitter må tenke på?*

 [1]: /wp-content/uploads/2011/10/strategy.jpg